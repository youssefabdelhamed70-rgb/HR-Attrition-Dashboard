# HR-Attrition-Dashboard
أغلب أسباب ترك الموظفين كانت ضغط الشغل، قلة التقدير والتطور الوظيفي، وتركيز الحمل على أقسام معينة
يلا بينا نعرف ده حصل لي؟
المشكلة
الشركة لاحظت إن في عدد مش قليل من الموظفين بيمشوا من الشغل،
وده بدأ يأثر على:
•	سير الشغل
•	استقرار التيمات
•	وتكلفة التعيين والتدريب
فكان لازم نفهم مين بيمشي؟ وليه؟
________________________________________
الهدف
نحدد:
•	أنهي نوع موظفين أكتر عرضة لترك الشغل
•	أنهي أقسام متأثرة أكتر
•	إيه العوامل اللي بتخلي الموظف ياخد قرار إنه يمشي
________________________________________
الطريقة
في الأول حددنا الأسئلة اللي محتاجين نجاوب عليها،
وبعد كده جمعنا بيانات الموظفين وبدأنا نحللها خطوة خطوة.
________________________________________
الأدوات
•	Power Query لتنضيف وتجهيز البيانات
•	Power BI لتحليل البيانات، واكتشاف الأنماط، وعمل داشبورد تشرح الصورة كاملة
________________________________________
أهم النتائج
بشكل عام
•	16% من الموظفين سابوا الشغل
________________________________________
ضغط الشغل وطبيعته
•	25% من الموظفين اللي بيسافروا كتير بيمشوا
•	31% من اللي بيشتغلوا وقت إضافي بيسيبو الشغل
•	Work-life balance كان سبب أساسي عند ناس كتير
________________________________________
الأقسام
•	46% من الموظفين اللي مشيوا كانوا من قسمين بس (التكنيكال والماركتنج)
•	أكتر 3 أقسام عندهم ترك شغل:
o	المبيعات
o	الأبحاث والتطوير
o	القسم التقني
________________________________________
المرتبات والمصاريف
•	52% من اللي مشيوا مرتباتهم بين 1000 و 5000
•	53% مصاريفهم الشهرية بين 15000 و 25000
→ ده معناه إن في ضغط مادي واضح
________________________________________
التطور الوظيفي
•	أكبر نسبة ترك شغل كانت عند:
o	موظفين ماخدوش ترقية آخر سنتين
o	موظفين ماخدوش تدريب آخر 3 سنين
o	موظفين في نفس الوظيفة أو مع نفس المدير من سنة لـ 3 سنين
________________________________________
خصائص الموظفين اللي مشيوا
•	الفئة العمرية من 26 لـ 35 سنة هي الأكبر
•	خبرتهم حوالي 10 سنين
•	30% منهم كانوا شغالين في شركة واحدة بس قبل كده
________________________________________
التأثير على الشغل
زيادة ترك الموظفين معناها:
•	تكلفة أعلى في التوظيف
•	وقت أطول لتجهيز موظفين جدد
•	ضغط أكتر على الموظفين الحاليين
________________________________________
التوصيات
بناءً على التحليل ده، الشركة محتاجة:
•	توزيع السفر بشكل أعدل بين الموظفين
•	تقليل الضغط وساعات الشغل الإضافية
•	الاهتمام بالترقيات والتدريب خصوصًا بعد أول سنة
•	مراجعة المرتبات للفئات الأقل دخل
•	تحسين أسلوب الإدارة في أول 3 سنين للموظف

